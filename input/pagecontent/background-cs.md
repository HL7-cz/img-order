V oboru zobrazovacích metod se pro archivaci a výměnu dat standardně používá protokol a formát Digital Imaging and Communications in Medicine (DICOM). Tento definuje např. jednotlivé obrazové modality a je využit k archivaci dat v systému Picture archiving and communication system (PACS).

DICOM je propojen se systémem klinické terminologie SNOMED-CT. Ostatní standardy a číselníky sdílí zobrazovací metody s ostatními dokumenty pacientské dokumentace (MKN-10, HL-7 atp.).

<div>
<img src="paper-order.png" class="figure-img img-responsive img-rounded center-block" width="40%">
<p><strong>Obr. 1: Papírová žádanka</strong></p>
<p> </p>
</div>

Papírovým vzorem pro elektronickou žádanku je papírová žádanka Poukazu na vyšetření/ošetření typu Z. Specifikace obsahu papírové žádanky uvádí `příloha č. 1 v části 2 k vyhlášce č. 444/2024 Sb., o zdravotnické dokumentaci`, k 19.2.2025 je znění následující:
A. Vyžádání dalších zdravotních služeb obsahuje
    a) požadované zdravotní služby,
    b) zdůvodnění požadavku,
    c) naléhavost požadavku,
    d) údaje o posledně zjištěném zdravotním stavu, včetně těch výsledků laboratorních a dalších pomocných vyšetření, které jsou podstatné pro poskytnutí vyžádaných zdravotních služeb,
    e) údaje o dosavadní léčbě a reakci pacienta na ni,
    f) pracovní diagnózu,
    g) uvedení zásadních anamnestických údajů souvisejících s požadovanými zdravotními službami. 
