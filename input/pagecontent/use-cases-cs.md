<div xmlns="http://www.w3.org/1999/xhtml" xmlns:xsi="http://www.w3.org/2001/XMLSchema-instance"> 
<blockquote class="stu-note"> 
<b>Informativní pro tuto verzi průvodce</b> 
<p>Do této verze příručky byly příklady užití přidány pouze jako informativní materiál. Výstup je nutné konzultovat s odbornou veřejností - je možné, že v blízké době ještě proběhne revize, která zapříčíní změny obsahu!</p> 
</blockquote>
</div>

### Shrnutí klíčových rozdílů

| Typ žádanky | Komu je určena                | Účel                                     |
| ----------- | ----------------------------- | ---------------------------------------- |
| Neadresná   | Libovolnému pracovišti        | Provedení nového vyšetření               |
| Adresná     | Konkrétnímu pracovišti/lékaři | Provedení nového vyšetření               |
| Konzultační | Konkrétnímu pracovišti/lékaři | Odborný názor na již provedená vyšetření |

### Obrazová žádanka neadresná

Tato žádanka není určena konkrétnímu pracovišti nebo lékaři. Pacient ji dostane od svého ošetřujícího lékaře a s ní si pak sám vyhledá radiologické pracoviště, kde se dané vyšetření provádí a kde má volnou kapacitu. Typicky se používá pro běžná, často dostupná vyšetření, kde není nutné směřovat pacienta na konkrétní místo (např. běžný rentgen hrudníku, ultrazvuk břicha).

Nabízí pacientovi větší flexibilitu při výběru pracoviště a doby vyšetření. V budoucnu by v souvislosti s elektronickými žádankami (eŽádanky) měly neadresné žádanky umožnit sledování čekacích dob a snadnější objednávání. Nevýhodou může být fakt, že si pacient musí sám vyhledat pracoviště, což může být pro některé osoby komplikované.

> Scénáře pro neadresnou žádanku jsou dostupné [zde](workflow-cs.html#neadresná-žádanka).

### Obrazová žádanka adresná

Tato žádanka je adresována konkrétnímu radiologickému pracovišti nebo dokonce konkrétnímu lékaři na daném pracovišti. Ošetřující lékař již pacienta "odesílá" na specifické místo. Využívá se často u specializovaných vyšetření, kde je potřeba specifické vybavení, odbornost pracoviště, nebo pokud má ošetřující lékař již navázanou spolupráci s daným pracovištěm. Také je to běžné, pokud pracoviště pracuje s objednávkovým systémem.

Pro pacienta to znamená plynulejší cestu k vyšetření, jelikož už nemusí sám složitě hledat vhodné radiologické pracoviště. Zároveň se zjednodušuje komunikace mezi jeho ošetřujícím lékařem a konkrétním radiologickým oddělením. Na druhou stranu je však nutné počítat s menší flexibilitou pacienta při výběru místa a času, kdy se vyšetření provede.

> Scénáře pro adresnou žádanku jsou dostupné [zde](workflow-cs.html#adresná-žádanka).

### Obrazová žádanka konzultační

Konzultační žádanka neslouží primárně k provedení nového obrazového vyšetření, ale k žádosti o odborný názor (konzultaci) od radiologa na již provedená vyšetření. Obvykle se používá, když ošetřující lékař potřebuje druhý názor, upřesnění nálezu, nebo chce prodiskutovat další diagnostický či léčebný postup na základě existujících snímků (např. re-popis již provedeného CT nebo MR, diskuse o dalším postupu u složitého případu).

Umožňuje multidisciplinární přístup k diagnostice, vede k přesnější interpretaci nálezů a optimalizaci léčby. Vyžaduje, aby pacient měl k dispozici předchozí obrazovou dokumentaci.

> Scénáře pro adresnou žádanku jsou dostupné [zde](workflow-cs.html#konzultace).